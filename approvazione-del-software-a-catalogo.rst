Approvazione del software a catalogo
------------------------------------

Il software che soddisfi i requisiti descritti nelle `linee
guida <https://docs.italia.it/italia/developers-italia/lg-acquisizione-e-riuso-software-per-pa-docs/it/stabile/attachments/allegato-b-guida-alla-pubblicazione-open-source-di-software-realizzato-per-la-pa.html>`__,
quindi, sarà incluso nel catalogo. Nel catalogo del software di
Developers Italia non sono ammessi:

-  I repository che al loro interno non contengono sorgenti di software.

-  I repository che contengono software incompleto, non
   compilabile/installabile o non eseguibile poiché eseguibile come
   modulo o plugin di un software non open source non disponibile sul
   mercato.

-  I repository che violano delle regole di diritto:

   -  software privi di licenza aperta

   -  repository contenenti licenze tra loro incompatibili,

   -  software che violano in modo palese delle proprietà intellettuali.

-  I repository contenenti un file publiccode.yml non valido:

   -  non rispondente alle specifiche (descritte
      `qui <https://docs.italia.it/italia/developers-italia/publiccodeyml/it/core-0.2-it-0.2_a/>`__),

   -  che non permette di capire lo scopo, le finalità e i requisiti del
      software,

   -  con contenuti inopportuni, illegali o commerciali.

I gestori della piattaforma Developers Italia si riservano il diritto di
escludere dal catalogo i contenuti che violano queste regole. In caso di
violazione di alcuni di questi principi, il maintainer di Developers
Italia condividerà, tramite commenti alla PR, le valutazioni effettuate
in modo che insieme si possa giungere a una decisione complessiva circa
l’opportunità o meno di pubblicare il software proposto nel catalogo.
