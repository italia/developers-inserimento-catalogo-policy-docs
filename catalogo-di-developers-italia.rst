Il Catalogo di Developers Italia
--------------------------------

La seguente policy si applica all’inserimento di soluzioni software open source
all’interno del catalogo di Developers Italia.

Il `catalogo di Developers
Italia <https://developers.italia.it/it/software>`__ contiene due aree:

A. `La prima <https://developers.italia.it/it/search?type=reuse_software>`__
   è riservata al software di titolarità di una PA, ai sensi
   dell’\ `art.
   69 <https://docs.italia.it/italia/piano-triennale-ict/codice-amministrazione-digitale-docs/it/v2018-09-28/_rst/capo6_art69.html>`__
   del Codice dell’Amministrazione Digitale. Per maggiori informazioni riguardo
   all'inserimento di un software open source in questa area si veda la pagina
   dedicata su `Developers Italia <https://developers.italia.it/it/riuso>`__.

B. `La seconda <https://developers.italia.it/it/search?type=software_open>`__
   è dedicata a soluzioni open source, la cui titolarità sia attribuita
   a soggetti terzi, che potrebbero essere di interesse di una PA.

L’aggiunta di software al catalogo avviene in automatico tramite una
scansione periodica notturna di diverse fonti:

-  Gli spazi di code hosting dichiarati dalle Pubbliche Amministrazioni
   mediante la procedura di
   `onboarding <https://onboarding.developers.italia.it/>`__. Gli spazi
   dichiarati devono essere relativi all'intera organizzazione (ad es.,
   github.com/AgID è l’account riferito all’organizzazione "Agenzia per
   l'Italia Digitale" su Github) oppure, laddove questo non fosse possibile,
   relativi al singolo repository.
   Questi software entrano nella prima area del catalogo (A).

-  Gli spazi di code hosting inseriti attraverso una procedura di Pull Request
   nel file di whitelist presente sul repo 
   `GitHub <https://github.com/italia/developers-italia-backend/blob/master/crawler/whitelist/thirdparty.yml>`__.
   Questi software entrano nella seconda area del catalogo (B).

-  Altri spazi di code hosting individuati dai gestori del catalogo di
   Developers Italia con mezzi manuali o automatizzati.
   Questi software entrano nella seconda area del catalogo (B).
